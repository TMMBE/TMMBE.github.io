---
layout: admin
title: Nieuwsbrieven
nav_order: 8
---

# Nieuwsbrieven
{: .no_toc }

## Inhoudsopgave
{: .no_toc .text-delta }

1. TOC
{:toc}

---
## Inleiding
Gebruik nieuwsbrieven om via mail de leden van jouw club op de hoogte te brengen van het laatste nieuws, aankomende evenementen of andere nuttige updates.

## Overzicht 
Op de nieuwsbrievenpagina vind je een samenvatting van:
- Vorige nieuwsbrieven
- Concepten
- Sjablonen

## Vorige nieuwsbrieven

Hier zie je een overzicht van de laatste verstuurde nieuwsbrieven met verzendingsdatum en onderwerp. Klikken op een nieuwsbrief opent de detailpagina waar je de informatie van de verstuurde nieuwsbrief
kan herbekijken.

### Inhoud

- Onderwerp
- Tekst van de nieuwsbrief
- Header (optioneel)
- Footer (optioneel)

### Configuratie

- Initiële aanmaakdatum
- Verzenddatum
- Verzendmethode (iedereen/teams)
- Geselecteerde teams (indien als verzendmethode 'teams' gekozen is)

### Levering
Bekijk welke leden geselecteerd waren voor aflevering van de nieuwsbrief en wat de status van aflevering voor elk lid is.

## Concepten

Onder concepten vind je bewaarde, nog niet verstuurde nieuwsbrieven. Klikken op een concept opent de nieuwsbriefbewerkingspagina (zie nieuwsbrief maken).

## Sjablonen

Sjablonen kunnen gebruikt worden om vaste hoofdingen of voetteksten aan jouw nieuwsbrieven te geven.
In te vullen velden:

- Titel: geef jouw sjabloon een unieke titel 
- Sjabloon: de inhoud van jouw sjabloon.

Klik op "bewaar" om jouw sjabloon op te slaan. Klik op "verwijder" om jouw sjabloon te verwijderen.

## Nieuwsbrief maken

Bovenaan het scherm zijn er twee acties mogelijk:
- Verwijder: verwijder de nieuwsbrief
- Concept opslaan: sla de nieuwsbrief op als concept en werk deze later verder bij.

Doorloop volgende stappen om een nieuwsbrief aan te maken:

### Inhoud

- Onderwerp: vul het onderwerp in zoals het zal te zien zijn in het onderwerp veld van jouw nieuwsbrief
- Nieuwsbrief: inhoud van de nieuwsbrief
- Header (optioneel): kies een header voor jouw nieuwsbrief. Deze zal bovenaan de nieuwsbrief getoond worden
- Footer (optioneel): kies een footer voor jouw nieuwsbrief. Deze zal onderaan de nieuwsbrief getoond worden.

### Levering

Indien je in deze stap de nieuwsbriefpagina verlaat zal de nieuwsbrief als concept opgeslagen worden.

Levering kan op twee manieren geconfigureerd worden:
- Iedereen: alle leden van jouw club die ingeschreven zijn voor ontvangst (zie) zullen de nieuwsbrief ontvangen
- Teams: selecteer welke teams (zie ) de nieuwsbrief zullen ontvangen. Let op: enkel de leden van die teams die ingeschreven zijn voor ontvangst (zie) zullen de nieuwsbrief ontvangen.

Onder de selectie van de leveringsoptie zie je twee overzichten:
- In selectie: toont alle leden die voldoen aan jouw selectiemethode en die ingeschreven zijn voor ontvangst van nieuwsbrieven
- In selectie maar niet ingeschreven/uitgeschakeld: toont alle leden die voldoen aan jouw selectiemethode maar die niet ingeschreven zijn voor ontvangst van nieuwsbrieven

### Overzicht

Bekijk vooraleer te versturen een overzicht van de door jou aangemaakte nieuwsbrief en aflevermethode. Druk op "verzenden" om de nieuwsbrief te verzenden. Druk op "annuleer" om de verzending te annuleren, 
de nieuwsbrief wordt opgeslagen als concept.

## Inschrijven

Om ingeschreven te zijn voor ontvangst van nieuwsbrieven dient een lid aan twee voorwaarden te voldoen:
- Het lid moet zichzelf aangemeld hebben voor ontvangst van nieuwsbrieven
- De beheerder mag de ontvangst van nieuwsbrieven door het lid niet uitgeschakeld hebben

### Aanmelden voor nieuwsbrieven
Om zich aan te melden voor ontvangst van nieuwsbrieven van de club dient het lid te bevestigen via een aanmeldingsemail. 

De beheerder kan deze mail naar het lid versturen op verschillende manieren:

- Individueel via de lid detail pagina:
Navigeer naar de detail pagina van het lid, open de tab "Persoonlijk", open het editeren voor e-mails via het potloodje, voeg een e-mailadres toe (indien dit nog niet gebeurd is) 
en klik op de knop "Inschrijvingsmail verzenden"

- In groep via het ledenoverzicht:
Navigeer naar de leden pagina, open de "E-mails"-weergave, selecteer minstens één lid met bijhorend e-mailadres en voer de actie "Abonneer op nieuwsbrief" uit. Een nieuwe pagina opent waarop
je het ledenoverzicht kan herbekijken/aanpassen en op "Inschrijvingsmail verzenden" kan klikken om de actie uit te voeren

Het lid kan zich ten allen tijde weer uitschrijven van de nieuwsbrief door middel van de uitschrijven-link onderaan elke nieuwsbrief.

### In -en uitschakelen van ontvangst door de beheerder
De beheerder kan op elk moment de ontvangst van nieuwsbrieven voor een lid in -of uitschakelen (ook indien deze zich zelf aangemeld heeft). De beheerder kan dit op twee manieren doen:

- Individueel via de lid detail pagina:
Navigeer naar de detail pagina van het lid, open de tab "Persoonlijk", open het editeren voor e-mails via het potloodje en vink "ingeschakeld" aan of uit, klik op bewaar om de 
wijziging door te voeren.

- In groep via het ledenoverzicht:
Navigeer naar de leden pagina, open de "E-mails"-weergave, selecteer minstens één lid met bijhorend e-mailadres en voer de actie "Inschakelen/uitschakelen nieuwsbrief" uit. 
Een nieuwe pagina opent waarop je het ledenoverzicht kan herbekijken/aanpassen. Selecteer "Alles inschakelen" of "Alles uitschakelen". Klik op "Bewaar" om de actie uit te voeren.
